@si ppt อันดับแรกดิฉันวิพากษ์บนความน่าจะเป็น มันคืออะไรคะ ไม่ค่อยเข้าใจ แต่ที่คุณเขียนมามากมายขนาดนี้ ต้องขอบคุณจริงๆค่ะ ถือว่าให้เกียรติกันมาก แต่อยากให้คุณเปิดใจสักนิด รับฟังความคิดเห็นที่แตกต่างบ้าง การวิพากษ์วิจารณ์กับการหมิ่นประมาท มันต่างกัน แต่ตอนนี้ฟ้องกันเลอะเทอะไปหมดแทบจะแยกกันไม่ออกแล้วค่ะ ด้วยตัวกฎหมายที่รุนแรง ใครจะฟ้องก็ได้ ก็ฟ้องกันใหญ่ จะหมิ่นไม่หมิ่น จะวิจารณ์แบบมีเหตุมีผลหรือไม่ ก็ฟ้องไปก่อน เป็นการขมขู่ให้กลัว ทำให้ยุ่งยากเป็นภาระขึ้นโรงขึ้นศาล  ซึ่งไม่เห็นจะเป็นผลดีกับสถาบันเลยค่ะ ส่วนเรื่องการรับผิดที่คุณเห็นสมควรว่าต้องเป็นอาญาเท่านั้น ตรงนี้ขอเห็นต่างมากๆนะคะ โทษทางอาญา ต้องตีความอย่างแคบ และชัดเจนดังนั้นจากที่คุณกล่าวมาทั้งหมด ควรเป็นโทษทางแพ่งมากกว่าค่ะ ส่วนค่าปรับจะเป็นเท่าไหร่ก็เป็นเรื่องของศาลไปค่ะ 
คุณอ่านแล้วคงจะรู้สึกค้านในใจ แต่สังคมมันมีคนที่หลากหลาย คิดต่างจากคุณ ก็ต้องยอมรับบ้างนะคะ ว่าทุกคนไม่ได้รู้สึกเชื่อมโยงอะไรๆในชีวิตเหมือนกับคุณ สังคมต้องมีความอดทนอดกลั้นกันให้มากค่ะ ถึงจะอยู่ร่วมกันได้ ส่วนคุณจะเข้าร่วมกลุ่มเคลื่อนไหวทางการเมืองใดๆ มันก็เป็นสิทธิ์ของคุณอยู่แล้วดิฉันคงไม่ไปตีความเกี่ยวกับความสงบร่มเย็นใดๆหรอกค่ะ 
อาจจะตอบไม่ครบทุกประเด็นนะคะ เพราะเอาเข้าจริงๆ ไม่ค่อยเข้าใจเนื้อหาของคุณมากนัก ขออภัยด้วยค่ะ