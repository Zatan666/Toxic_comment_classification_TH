การแก้หรือยกเลิก ม.112 มันไม่ใช่ตรรกะ ทฤษฎีหรือหลักการที่จะมาพูดสนทนากันสนุกปากว่าผิดหรือถูก หรือว่าควรมีหรือยกเลิก ข้อสำคัญคือคนไทยยังรักและเทิดเทูนสถาบันพระมหากษัตริย์ต่างหาก ที่ไม่ยอมให้ใครมาก้าวล่วงต่อสิ่งศักดิ์สิทธิ์ที่ตนเคารพรักและเทิดทูน เป็นเสมือนบิดาที่คอยบำบัดทุกข์บำรุงสุขประชาชนชาวไทย  ดังนั้น ใครก็ตามที่มีความคิดจะยกเลิกหรือแก้ ม.112 มันคือการเหยียบย่ำและทำร้ายจิตใจของคนไทยที่เคารพรักและเทิดทูนสถาบันพระมหากษัตริย์เป็นอย่างยิ่ง การปลุกปั่นเยาวชนหรือยุยงให้ประชาชนแตกแยกกันเอง หรือออกมาแสดงพฤติกรรมก้าวร้าว ให้ร้ายและจงเกลียดจงชังต่อสถาบันฯ ทั้งที่สถาบันฯ ไม่ได้สร้างความเดือดร้อนให้ใคร เป็นสิ่งที่สังคมไทยรับไม่ได้ และไม่ควรกระทำเป็นอย่างยิ่ง คนที่คิดจะแก้และยกเลิก ม.112 หรือคิดที่จะล้มสถาบันฯ นั้น จงหยุดการกระทำนั้นเสีย พลังเงียบของคนรักสถาบันฯ ในประเทศยังมีอีกมาก อย่าคิดหรือทะนงตนสำคัญว่าจะเปลี่ยนโลกนี้หรือจะเปลี่ยนอะไรตามใจตัวเองได้ ถ้าคนไทยที่รักสถาบันฯ ไม่ยอม ขอฝากเป็นข้อคิดเตือนใจ และให้สติกับกลุ่มบุคคลดังกล่าว