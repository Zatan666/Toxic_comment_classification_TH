กรณีคนรวยหมิ่นได้เรื่อยๆนี่ ปัญหามันไม่ได้อยู่ที่ตัวบทครับ หลักๆเลยอยู่ที่เศรษฐกิจ 
ถ้าความผิดฐานหมิ่นประมาทกกลายเป็นกฎหมายแพ่ง ไม่ใช่แค่ค่าสินไหมทดแทนที่เราจะต้องจ่ายถ้าเราหมิ่นใคร การจ่ายเงินค่าฟ้องละเมิด จ่ายเงินค่าปรับปกครอง ค่าปรับตามกฎหมายอาญา จ่ายค่าประกันตัวเวลาทำผิด จ้างทนาย คนที่มีเงินมากกว่า ก็ย่อมได้เปรียบมากกว่าอยู่แล้วครับ นี่ยังไม่รวมถึงคุณภาพชีวิตที่แตกต่างกันด้วย 
โดยการนี้ ไม่ได้บอกนะครับว่า ต้องเพิกเฉยกับปัญหาเศรษฐกิจนี้ หรือต้องเป็นทางแพ่งเท่านั้น เห็นต่างได้ครับ แต่การที่จะนำเรื่องนี้มาเป็นเหตุให้บอกว่า "เออ ถ้าปรับเป็นทางแพ่งแล้วเกิดความไม่เท่ากันแบบนี้ ก็เอาไว้เหมือนเดิมแหละ" เป็นเหตุผลที่ฟังไม่ขึ้นครับ

และเรื่องว่าทำไมถึงต้องแก้ อย่างให้ลองพิจารณาตรงนี้ดูครับ

ความผิดมาตรานี้ มีโทษ 3-15 ปี มีมีโทษหนักกว่า ลักทรัพย์ ชิงทรัพย์ (เฉพาะวรรคแรกนะ) อนาจารเด็กอายุไม่ต่ำกว่า 15 ปี  หน่วงเหนี่ยวกักขังคนอื่น ทำร้ายร่างกายผู้อื่นจนพิการ และมีโทษเท่ากับความผิดฐานฆ่าผู้อื่นโดยไม่เจตนา ถ้าผิดหลายกระทง ก็ติดได้สูงสุดถึงห้าสิบปี 
เปรียบเทียบกับหมิ่นประมาทธรรมดา ความผิดโทษสูงสุดปีเดียว ติดเยอะสุดก็สิบปี ผมว่าต่อให้เป็นกรณีที่ผิดจริงๆแม้จะใช้หลักกฎหมายหมิ่นประมาทธรรมดาก็ตาม แต่ถ้าเปรียบเทียบกับความผิดอื่นๆแล้ว มันก็เป็นโทษที่เยอะเกินไปจริงๆครับ

กฎหมายที่เราเห็นว่าสามารถแก้ไขได้ ไม่ต้องรอให้ตัวเราเองเดือดร้อน ไม่ต้องคำนึงว่าเศรษฐกิจจะดีขึ้นมั้ย ถ้าเราเห็นว่ากฎหมายมีข้อบกพร่อง ก็เป็นสิทธิของเราที่จะถกเถียง ร้องขอให้พิจารณาแก้ไขได้ครับ
 ปล. แก้นิดนึงครับ ถ้ายกตัวอย่างว่าเป็นคนในครอบครัวก็ไม่ถูก เพราะกฎหมายกำหนดไว้ให้ครอบครัวสามารถเป็นผู้เสียหายได้ด้วย แต่นั่นแหละครับ ถ้านอกจากนั้น ต่อให้ผมรู้สึกเดือดร้อนแทนเพื่อนหรือใครก็ตาม หากเค้าไม่ได้รู้สึกว่าเค้าเสียหาย ตามหลักแล้ว ก็ไม่มีอำนาจที่จะไปฟ้องแทนครับ