@piyata patikorn ขั้นตอน(ตามปกติ)ก็คือ 
1.เมื่อมีการแจ้งความ ตำรวจจะออกได้แค่หมายเรียก(หรือหมายจับในกรณีที่ผู้ต้องหาหนี)ครับ พอตำรวจรวบรวมพยานหลักฐานครบแล้วก็จะส่งสำนวนต่อให้อัยการ
2.พออัยการได้รับสำนวนมา ก็ต้องตรวจสอบพยานหลักฐานทั้งหมด หากสามารถฟ้องได้ ก็จะร่างฟ้อง ส่งฟ้องต่อศาลต่อ (หากอัยการเห็นว่าฟ้องไม่ได้ ก็อาจจะสั่งไม่ฟ้องเลยก็ได้)

ของคุณทรายคือ มีคำฟ้องออกมาแล้ว แปลว่าคดีไปถึงศาลแล้วครับ

แต่ทีนี้ คดีมาตรา 112 จะมีความพิเศษนิดนึงตรงที่ มันดันไปอยู่ในหมวด "ความมั่นคง" ซึ่งกฎหมายที่อยู่ในหมวดนี้ปกติจะใช้กับเรื่องที่ถือว่าเป็นภัยต่อรัฐอย่างร้ายแรง อาจถึงขั้นทำให้ชาติไทยล่มสลายได้เลย เช่น การก่อการร้าย (ก็ไม่รู้เหมือนกันว่าแค่วิจารณ์สถาบันมันจะผิดเวอร์อะไรเบอร์ขนาดนั้น)

ดังนั้นคดีที่เป็นภัยต่อความมั่นคง อัยการมักจะส่งฟ้อง ทุกกรณี !!! ครับ (หลักๆก็เพื่อปกป้องตัวเองนั่นแหละ ฟ้องไว้ก่อนให้ศาลตัดสินเอาเอง ไรงี้ อัยการเค้าก็ไม่อยากรับความเสี่ยงเน๊อะ)

ซึ่งปัญหาที่กลุ่มอ.ปิยบุตรนำเสนอมาตลอดคือ มาตรา112 มันไปอยู่ผิดหมวดหมู่ ดันไปอยู่หมวดความมั่นคงซะงั้น จึงทำให้การบังคับใช้มันเข้มงวดเกินความจำเป็น //ในขณะที่มาตราดูหมิ่นผู้นำของประเทศอื่น อยู่ในหมวดรวมกับพวกความผิดเกี่ยวกับเจ้าพนักงาน ซึ่งอัยการสามารถตัดสินว่าจะฟ้องหรือไม่ฟ้องได้ เพราะมันถือเป็นคดีที่ไม่รุนแรง