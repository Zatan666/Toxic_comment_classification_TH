@Teerapong C การสั่งจำคุก ไม่จำเป็นว่า ต้องพิสูจน์ว่าผิดก่อนก็สามารถสั่งได้ครับ โดยเฉพาะกรณีละเมิดคำสั่งศาล เพราะคำสั่งศาลนั้นมีเจตนารมณ์เพื่อรักษาประโยชน์ของทุกฝ่ายครับ ทั้งประโยชน์ของจำเลย และผู้กล่าวหา กรณีที่เกิดขึ้นจริงที่ต้องสั่งจำคุก ก็เหมือนเพื่อน ๆ ท่านผู้รู้ทั้งหลายได้บอกไว้ครับ คือ มีการให้ประกันตัวเพื่อปล่อยตัวชั่วคราวแบบมีเงื่อนไข จำเลยรับทราบ ลงนามเป็นลายลักษณ์อักษรว่า จะไม่กระทำผิดเงื่อนไข เมื่อปรากฏว่า จำเลย ไปกระทำผิดเงื่อนไขก็ถูกสั่งจำคุก อันนี้ ถูกต้องและชอบด้วยกฎหมายแล้ว

แต่ถ้ามาถามว่า ทำไมต้องจำคุก ในเมื่อยังไม่มีคำพิพากษาเลยว่า ผิด กรณีนี้เดี๋ยวผมยกตัวอย่างให้ฟังว่า..
*กรณีตัวอย่าง* : นาย ก. เข้าไปถางป่า ในที่ดินผืนหนึ่ง นาย ข. อ้างตัวเป็นเจ้าของที่ดิน บอกให้นาย ก. หยุดถางป่า แต่นาย ก. ไม่ยอมหยุด จึงฟ้องร้องต่อศาลให้มีคำสั่งบังคับนาย ก. 

ในระหว่างรอการพิจารณาคดี ศาลย่อมสามารถมีคำสั่งห้ามไม่ให้ นาย ก และ นาย ข. เข้าถางป่าในที่ดินที่พิพากได้ จนกว่าจะมีการพิสูจน์กรรมสิทธิ์ในที่ดินพิพาทดังกล่าว แต่หาก นาย ก. ไม่ฟังคำสั่งศาล ยังคงเข้าถางทำลายป่าในที่ดินพิพาทดังกล่าว ศาลก็จำเป็นต้องมีคำสั่งประการหนึ่งประการใด เพื่อปกป้องความเสียหายอันอาจเกิดขึ้นในที่ดินพิพาทดังกล่าวนั้น

เช่นกัน กรณีที่ยกตัวอย่าง แม้จะยังไม่มีคำพิพากษา แต่การที่เหตุที่พิพาทกันอยู่นั้น ยังไม่มีการพิสูจน์ชัดว่า สามารถกระทำได้หรือไม่ ยังไม่มีการพิสูจน์ความเป็นเจ้าของ คู่ความทั้ง 2 ฝ่าย จำเป็นจะต้องไม่กระทำการอันอาจก่อให้เกิดความเสียหายแก่บุคคลหนึ่งบุคคลใด ซึ่งหากฝ่ายใดละเมิดต่อคำสั่งศาล ศาลก็ย่อมมีอำนาจคำสั่งประการใด เพื่อปกป้องความเสียหายนั้น ๆ ได้

ตามข้อเท็จจริงที่เกิดขึ้น กรณี ม.112 แม้จะยังไม่พิสูจน์ว่า ผิดหรือไม่ แต่เมื่อจำเลย (ผู้ถูกกล่าวหา) ไม่หยุดกระทำการอันอาจก่อความเสียหายเพิ่มเติมอันอยู่ในเงื่อนไขการปล่อยตัวชั่วคราว (ซึ่งละเมิดต่อสัญญาประกัน) ศาลย่อมมีอำนาจสั่งกักขังหรือจำคุกได้โดยชอบด้วยกฎหมาย