@Orakarn Lin 1. ถูกครับ พูดคุยได้ แต่กรณีเรื่องคุกคามนี่ ก็จะเห็นได้ว่า การใช้งานฟ้องหมิ่นประมาทมาตรา 112 นั้นคลุมเครือ มีฎีกาและหลักกฎหมายหลายส่วนจากความเห็นหลายท่านกำหนดชัดเจนครับว่าทำไมข้อยกเว้นการวิพากษ์วิจารณ์ด้วยความสุจริตถึงไม่สามารถใช้ได้ ฉะนั้น การจะบอกว่าสามารถวิพากษ์วิจารณ์ได้นั้น ถือว่าตกไปนะครับ
2. แน่นอนครับว่ากษัตริย์ย่อมเป็นเป้าในการถูกวิพากษ์วิจารณ์ต่อทั้งไทยและต่างชาติ  และก็เห็นด้วยว่าข้อวิพากษ์วิจารณ์ในบางเรื่องนั้นเป็นเรื่องที่ไม่เกี่ยวข้องกับผลประโยชน์ของประเทศ ถ้าฟ้องหลักหมิ่นประมาทหรือดูหมิ่นตามกฎหมายธรรมดา ก็สามารถฟ้องได้ แต่หากกระทบถึงส่วนได้ส่วนเสียของประชาชน ก็เห็นว่าเป็นเรื่องที่ควรที่จะสามารถวิพากษ์วิจารณ์ได้ครับ เช่น กรณีแต่งตั้งข้าราชการในพระองค์โดยไม่มีผู้รับสนองพระบรมราชโองการ (แม้กฎหมายรัฐธรรมนูญจะให้อำนาจแล้ว หากตามที่คุณบอกว่าเราสามารถวิพากษ์วิจารณ์ได้ ประชาชนก็ย่อมที่จะสามารถวิพากษ์วิจารณ์การตัดสินของท่านในส่วนนี้ได่ใช่ไหมครับ)
3. รบกวนขออย่าใช้คำว่า "พวกคุณ" ด้วยครับ การที่ผมอยากให้มีการแก้กฎหมาย ไม่ได้หมายความว่าผม หรือคนอื่นที่อยากให้แก้เหมือนกัน เป็นเหมือนกันหมดครับ แต่ละคนก็มีความเชื่อและอุดมการณ์ที่แตกต่างกันไป ผมเห็นว่าการที่ทั้งสองฝ่ายที่ความเห็นไม่ตรงกันจะสามารถพูดคุยกันได้ เราต้องเริ่มจากการที่เก็บอคติที่เรามีไว้ในใจ และมองคนนั้นเป็นปัจเจกชนคนหนึ่ง จะดีกว่าครับ