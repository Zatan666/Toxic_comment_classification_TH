@Orakarn Lin หลายคนเลยเริ่มมองหาทางออกอื่นๆครับ อย่างเรื่องการใช้กฎหมายหมิ่นประมาทของคนทั่วไปไม่ได้เพราะฟ้องเองไม่ได้นี่ ถึงผมและหลายๆคนจะมองว่าไม่เป็นปัญหาอะไร เพราะผมก็ยังเห็นว่าขอบเขตในการที่จะให้ใครร้องทุกษ์กล่าวโทษก็ได้เนี่ยมันผิดหลักความเสียหายในฐานหมิ่นประมาท เพราะการที่จะบอกว่าใครเสียชื่อเสียง ผู้เสียหายหรือผู้ที่ถูกกล่าวถึงเท่านั้นที่จะรู้ว่าเราเสียชื่อเสียงหรือไม่ บางคนอาจจะเห็นว่าตัวเองเสียหายจริง ซึ่งเป็นหนึ่งในสาเหตุที่หมิ่นประมาทนั้นยอมความได้ แต่ถ้าตีความผลของมาตรา 6 ของรัฐธรรมนูญ  โดยไม่ให้สถาบันเข้ามาเกี่ยวข้องกับกระบวนการพิจารณาคดีของศาล ก็จำกัดผู้ที่สามารถฟ้องแทนสถาบันได้ จากประชาชนทั่วไป ก็เปลี่ยนให้เป็นปลัดกระทรวงยุติธรรม หรือตั้งหน่วยงานที่รับผิดชอบในเรื่องนี้โดยเฉพาะ ก็ยังได้ และในกระบวนพิจารณาคดี ก็พิสูจน์กันไปว่าการใส่ร้ายป้ายสีนั้น จริงหรือไม่จริง โดยการนี้ สถาบัน ในฐานะที่เป็นบุคคลสาธารณาที่ประชาชนให้ความสนใจ หากมีการถูกใส่ร้ายป้ายสี ก็สามารถออกเสียงแก้ต่างได้ว่าข้อความที่ได้กล่าวมานั้นไม่เป็นความจริง และเมื่อพิสูจน์ได้ ข่าวลือ เฟคนิวส์ ก็จะลดทอนลงไป ความน่าเชื่อถือของผู้ที่ปล่อยข่าวปลอมก็จะลดลง สถาบันก็จะได้รับกำลังใจมากขึ้น หรือหากข่าวในแง่ลบที่กล่าวมานั้นเป็นความจริง ก็เป็นโอกาสที่ทั้งสถาบันและประชาชนจะได้หาทางแก้ไข ว่าจะทำอย่างไร เพื่อไม่ให้ปัญหาตรงนั้นเกิดขึ้นอีก

ซึ่งแน่นอน ขั้นตอน วิธีการดำเนินการ และการใช้งาน พอถึงเวลาจริงแล้ว คงจะต้องมีการตอบสนองของคนหลายฝ่ายที่เป็นในแง่ลบอย่างแน่นอน และคงไม่ใช่สิ่งที่สวยงามนักที่คนหลายคนจะมีการวิพากษ์วิจารณ์ในเชิงลบมากขึ้น แต่ประเทศไทยเป็นสังคมภายใต้ระบอบประชาธิปไตยครับ ความมั่นคงของชาติจะต้องเกิดในสังคมที่สิทธิในการแสดงความคิดเห็นอย่างชอบธรรมและสุจริต ได้รับการคุ้มครอง ไม่ว่าความคิดเห็นนั้น ในสายตาของใครหลายๆคน จะเห็นว่าไม่สมควรได้รับความคุ้มครองก็ตาม

คุณอาจจะเห็นว่าคนเหล่านั้นไม่สมควรได้รับความคุ้มครองในความคิดเห็นในแง่ลบที่มีต่อสถาบันก็ได้ จะไม่คบค้าสมาคมกับคนเหล่านั้น หรือเลือกที่จะรังเกียจคนเหล่านั้นก็ได้ สิ่งนั้นเป็นสิทธิของคุณ ผมเองก็มีคนอีกหลายประเภทที่ผมไม่ชอบเหมือนกัน แต่ในท้ายที่สุดแล้ว ถ้าความคิดเห็นของเขานั้นเกิดขึ้นด้วยความสุจริตและเป็นธรรม แม้จะน่ารังเกียจแค่ไหน กฎหมายก็ต้องคุ้มครองเขาครับ อย่างกรณีจากดราม่าล่าสุดเรื่องการเหยียดคนอีสานนี่ ผมก็เห็นว่าเป็นความเห็นที่น่ารังเกียจมากครับ แต่ถ้ามีคนร่างกฎหมายว่าจะจับคนที่เหยียดให้ติดคุกนี่ ผมก็ไม่เห็นด้วยนะ ในท้ายที่สุดแล้ว ในเรื่องความสามัคคี ผมเห็นต่างออกไปนะ ผมมองว่าความอดทนอดกลั้นต่อความเห็นต่างเหล่านั้น และความเคารพสิทธิของเพื่อนมนุษย์ด้วยกัน เป็นสิ่งสำคัญกว่าความสามัคคีทางความคิดและความเชื่อของคนในชาติครับ (ตราบใดที่ยังคงมีความหวังดีที่จะอยากเห็นชาติเจริญก้าวหน้า)

ซึ่งพูดแบบนี้ผมก็รวมถึงคนหลายคนที่ไม่ชอบสถาบันด้วยนะครับ แม้จะไม่ชอบอย่างไรก็ต้องไม่ใช้กำลังคุกคามใครครับ มาถกกันด้วยเหตุผลดีกว่า

ปล. ผมไม่ใช่ติ่งพรรคส้มนะครับ ผมสามารถจะเลือกพรรคไหนก็ได้ที่ผมเห็นว่ามีนโยบายหลายๆตอบสนองต่อวิสัยทัศน์และอุดมการณ์ของผม และไม่พลิกลิ้น ก็เท่านั้นเองครับ และผมก็เชื่อว่ามีผลายคนเหมือนกันที่คิดแบบนั้น ฉะนั้น การที่สื่อว่าคนที่ต้องการจะยกเลิก ม. 112 เป็นติ่งพรรคส้มนี่ ไม่เป็นความจริงนะครับ