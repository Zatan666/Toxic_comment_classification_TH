คุณปิยะบุตรพูดในคลิปแล้วครับ ว่าจะให้เป็นหมิ่นประมาททุกกรณี
จะหมิ่นสถาบัน หมิ่นตัวแทนรัฐต่างประเทศ หมิ่นคนธรรมดา ก็ใช้เป็นแพ่งให้หมด 
ส่วนกรณีไม่มีชดใช้ค่าเสียหาย ศาลเองถ้าเห็นว่าค่าใช้จ่ายสูงไป ก็สามารถลดให้ได้ตามความเหมาะสมครับ หรือคู่กรณีจะยอมความก็ได้ครับ เช่น ถอนคำพูดและขอโทษผู้เสียหายต่อที่สาธารณะ เป็นต้นครับ
แน่นอนส่วนนี้อาจยังมีช่องโหว่ในเรื่องความไม่เท่าเทียมในทางเศรษฐกิจของแต่ละคน แต่นั่นก็คือสิ่งที่เกิดขึ้นได้กับกฎหมายแพ่งหลายๆตัวเช่นกัน เช่น การจ่ายค่าสินไหมทดแทนละเมิด คนมีเงินมากกว่าย่อมสามารถชำระหนี้ได้เร็วกว่า 
ส่วนตัวคิดว่าจะไม่เห็นด้วยในเรื่องทางแพ่งก็ได้ครับ แต่ในส่วนนี้ ผมว่าเราเข้าใจกันได้ว่า 112 เป็นมาตราที่มีประเด็นหลายอย่างให้พิจารณาครับ 
เช่นโทษที่สูง หรือหลักการใช้ที่ดูแล้วไม่ตรงกับการหมิ่นประมาททั่วไป กฎหมายตัวนี้จึงเป็นประเด็นครับ