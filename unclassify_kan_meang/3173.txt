​@Orakarn Lin แน่นอนครับ ถ้าสุจริต เพื่อความเป็นธรรม ย่อมไม่ผิด แต่หลักข้อยกเว้นนั้นที่กำหนดไว้ในกฎหมายเรื่องหมิ่นประมาท ทำไมถึงไม่กำหนดไว้ในมาตรา 112 ด้วยครับ เพราะเหตุใดที่ผู้เขียนกฎหมายถึงต้องคงสถานะของกฎหมายข้อนี้ด้วยบทความที่คลุมเครือหรือครับ ไหนจะคำพิพากษาศาลฎีกาที่วางหลักให้ข้อยกเว้นนั้นใช้ไม่ได้อีก ผมว่าถ้าจะให้แน่ใจว่าสามารถวิจารณ์โดยสุจริตได้จริง อย่างน้อยที่สุด ต้องมีการกำหนด ตีความ กฎหมายข้อนี้ให้ครบถ้วนครับ ไม่ใช่การที่เว้นช่องว่างจำนวนมากให้ตีความมากขนาดนี
 
อย่างที่สองครับ เรื่องความมั่นคง  เราอาจตีความมั่นคงว่าเป็นองค์ประกอบหลากหลายที่รักษาไว้ซึ่งสถาบันให้อยู่รอดต่อไป ซึ่งก็มีหลากหลายอย่างที่เกี่ยวข้องกับความมั่นคง ไม่ว่าจะเป็น ชีวิต ร่างกาย ทรัพย์สิน สุขภาพ และแน่นอน ชื่อเสียงของสถาบันก็เป็นสิ่งหนึ่งที่จะส่งผลต่อความมั่นคงเช่นกัน หากเสียเชื่อเสียง ความมั่นคงต่อสถาบันก็ย่อมสั่นคลอน ประเด็นก็คือ ผมไม่เห็นว่า การที่จะกำหนดให้ใครฟ้องร้องให้คนสามารถได้รับโทษที่หนักเท่าฆ่าคนตายโดยไม่เจตนา และเข้าคุกได้ถึง 50 ปีเพราะการดูหมิ่นหรือหมิ่นประมาทนั้นเป็นทางออกที่ดีสำหรับการรักษาความมั่นคงนั้นไว้เลยครับ เพราะปัจจุบัน เคส 112 ก็เพิ่มขึ้นเรื่อยๆ คนก็เข้าเรือนจำมากขึ้น ความสามัคคีที่เกิดจากความศรัทธาของคนในชาติก็ไม่ได้เกิดขึ้น ต่อให้คนนั้นจะกระทำโดยไม่สุจริตก็เถอะ การใช้งานกฎหมายนี้นั้นให้ผลลัพย์ที่หนักเกินกว่าความผิดจริงๆที่ก่อไว้ครับ เปรียบเทียบได้กับกรณีต้นศตวรรษที่ 20 สหรัฐสั่งห้ามขายสุราในช่วงทศวรรษที่ 1920 หลังจากที่ประชาชนกินเหล้ารัวๆไม่หยุดไม่หย่อนแล้วเนี่ย คนก็ไม่ได้หยุดกินนะครับ เผลอๆจะกินเยอะกว่าเดิมด้วย เขาจึงต้องปรับกฎหมายให้อ่อนเบาลง ไปเปลี่ยนมาตรการจากห้ามเป็นควบคุมแทน  โดยที่ยกเรื่องนี้ขึ้นมานี่ เพราะแม้จริงๆแล้วจะเทียบ analogy  กันไม่ได้ทั้งหมด แต่ก็อยากจะสื่อว่า การใช้กฎหมายบางครั้ง อาจจะต้องคำนึงถึงผลลัพย์ที่เกิดขึ้นต่อสังคมด้วยครับ หากกฎหมายนั้นไม่ได้บรรลุเป้าหมายที่ตั้งเอาไว้ ก็ต้องมีการปรับเปลี่ยนแก้ไขเป็นธรรมดาครับ