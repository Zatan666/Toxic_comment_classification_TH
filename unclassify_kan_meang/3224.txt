ในความเห็นส่วนนี้น่าสนใจครับ เรื่องประเด็นการปั่นหลอกหรือการวิพากษ์วิจารณ์แล้วไม่ถูกแจ้งข้อหาเนี่ย มีข้อมูลน่าสนใจครับ
112 มีองค์ประกอบเรื่องความผิดหมิ่นประมาท แต่พวกกฎหมายยกเว้นความผิดกับยกเว้นโทษใช้ไม่ได้กับมาตรานี้ครับ
เคยมีแนวคำพิพากษาว่า สถาบันเป็นสิ่งที่เคารพสักการะ การกล่าวอ้างเรื่องการติชมด้วยความสุจริตจึงทำไม่ได้
ฉะนั้น ประเด็นเรื่องที่ว่า คนวิจารณ์ได้นี่ คนที่โดนมีแต่คนที่ด่าทอ ใช้คำหยาบคาย ก็ไม่จริงนะครับ คือผมเองก็ไม่ได้สนับสนุนให้คนด่าทอกัน แต่เรื่องการใช้คำหยาบคาย ไม่ได้เป็นองค์ประกอบความผิดฐานหมิ่นประมาทนะครับ ตามกฎหมาย ถ้าเนื้อหาที่พูดเนี่ยมีสาระสำคัญเดียวกัน ก็เป็นการติชม สุภาพ-หยาบคาย- ก็ถือว่าเป็นการหมิ่นประมาทเหมือนกันครับ

ส่วนกรณีคุณปิยบุตรเนี่ย เป็นการวิจารณ์บทกฎหมายที่เกี่ยวข้องกับสถาบันครับ อย่างที่เห็นในคลิป ไม่ใช่การพูดพาดพิงถึงสถาบัน เป็นคนละกรณีกันครับ ถ้าเค้าพูดถึงสถาบันในแง่ลบ หรือเขียนบทวิจารณ์ลงหนังสือ ย่อมต้องโดนแจ้งข้อหาครับ แต่เรื่องการวิพากษ์วิจารณ์บทกฎหมายนี่ ในตอนนี้ ไม่ว่าใครก็สามารถทำได้ครับ ไม่ผิดกฎหมาย

แล้วการที่จะบอกว่าเด็กเค้าถูกหลอกเนี่ย ผมว่าก็ไม่จริงนะครับ อย่างที่คุณปิยบุตรบอก หลายๆคนก็มีความเห็นไม่ตรงกับเค้า แต่ละคนก็มีความคิดความอ่านของตัวเอง เลือกการกระทำของตัวเอง ไม่มีใครไม่รู้หรอกครับว่าพูดแบบนี้แล้วจะไม่โดนแจ้งข้อหา แต่ก็เป็นทางเลือกของเขาครับที่จะทำ

คุณสามารถเลือกที่จะไม่ชอบเยาวชนที่ทำแบบนั้นได้ครับ แต่การที่บอกว่า เค้าถูกหลอก ถูกปั่นให้ไปด่าแทนอะไรเทือกนี้เนี่ย ไม่เป็นความจริงครับ แล้วผมก็เชื่อว่า ถ้าวันหนึ่งคุณปิยบุตรเลือกที่จะไปขอร้องให้คนในม็อบหยุดชุมนุม หรือคนในเน็ตให้หยุดด่า ก็ไม่มีใครหยุดหรอกครับ เผลอๆจะโดนด่าสวนกลับมาด้วย

วาทกรรมเด็กถูกหลอกเนี่ย ผมว่าไม่ได้เป็นประโยชน์ในการสนทนาเรื่องนี้นะครับ ลองนึกถึงเหตุผลอื่นดีกว่า ว่าทำไม คนเป็นแสนคน (อย่างต่ำ) ถึงอยากให้แก้กฎหมายนี้ โทษที่มีนี่เหมาะสมมั้ย เจตนารมณ์กฎหมายคืออะไร อะไรเป็นสาเหตุและแรงจูงใจให้เกิดการวิพากษ์วิจารณ์สถาบันอย่างหนัก ฯลฯ