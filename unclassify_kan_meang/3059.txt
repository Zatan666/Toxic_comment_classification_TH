FAQ  ประเด็น ม.112 เบื้องต้น 

- การเสนอแก้ไขยกเลิก ม.112 เป็นแนวทางที่ฝันเฟื่องเป็นไปไม่ได้ ทำได้แค่เอาใจแนวร่วมหรือมวลชนพวกเดียวกัน เพราะยังมีคนอีกส่วนใหญ่พร้อมออกมาปกป้องสถาบันพระมหากษัตริย์ มองว่าประเทศยังจำเป็นต้องมีสถาบันพระมหากษัตริย์ ทั้งในมิติการเป็นศูนย์รวมจิตใจ มติการเป็นประมุขแห่งรัฐ เป็นทางออกวิกฤตบ้านเมือง 

- หากยังเดินหน้ากำหนดเงื่อนไขแบบสุดโต่งว่าต้องยกเลิก ม.112 อาจเกิดความขัดแย้งลุกลามใหญ่โต แบ่งคนเป็น กลายเป็นวิกฤตความขัดแย้งทางการเมือง สุดท้ายฝ่ายที่จุดประเด็นอาจเป็นชนวนเปิดช่องไปสู่การรัฐประหารยึดอำนาจเสียเอง 

- การฟ้องร้องคดี ม.112. ในช่วง 1 ปีที่ผ่านมา 159 คดี ประมาณครึ่งหนึ่ง เป็นการฟ้องโดยประชาชน นั่นแสดงให้เห็นว่ายังมีคน อีกจำนวนหนึ่งก็ไม่เห็นด้วยกับการแสดงออก ที่สุ่มเสี่ยง จาบจ้วงต่อสถาบันพระมหากษัตริย์เช่นกัน หากเดินหน้าแก้ไขยกเลิก มีแต่จะเกิดความขัดแย้ง 

- การเสนอแก้ไขยกเลิกม 112 เป็นไปได้ยาก ที่จะผ่านขั้นตอนของสภาผู้แทนราษฎร และยังต้องใช้เวลาอีกนาน 

- ทางออกตามที่คุณอรรถวิชช์เสนอตั้ง "คณะกรรมการพิจารณาการฟ้องคดี ม.112" เป็นแนวทางที่ดีกับทุกฝ่าย เพราะหากรัฐบาลเห็นด้วยในหลักการก็สามารถทำได้ทันที ไม่ต้องแก้ไขหรือยกเลิก 

- กฎหมายเอาผิดการดูหมิ่นบุคคลธรรมดา หรือดูหมิ่นข้าราชการเจ้าหน้าที่รัฐยังต้องมี ฝ่ายที่เคลื่อนไหวมีเจตนาอะไร จะมายกเลิก ม.112 

- มนุษย์ทุกคนเท่าเทียมกัน แต่แตกต่างกันด้วยหน้าที่ พระมหากษัตริย์ มีหน้าที่เป็นประมุขแห่งรัฐ เป็นส่วนหนึ่งของความมั่นคงของรัฐ จึงต้องมีกฎหมายเป็นหลักการคุ้มครองประมุขของรัฐ เช่นเดียวกับประเทศอื่นๆ ส่วนเรื่องการกำหนดบทลงโทษ ก็อยู่ที่ความเหมาะสมของสภาพสังคมและการปกครองแต่ละประเทศ 

- ข้อถกเถียงเกี่ยวกับ บทลงโทษที่รุนแรงเกินไป , การบังคับใช้กฎหมายเป็นเครื่องมือทางการเมือง , การพิจารณาโทษ หมิ่นประมาท ดูหมิ่น หรืออาฆาตมาดร้าย คำตอบที่เป็นไปได้มากที่สุดคือการตั้ง "คณะกรรมการ" ชุดหนึ่ง ตามที่คุณอรรถวิชช์เสนอมา ซึ่งอาจประกอบด้วยเจ้าหน้าที่ผสมกับนักวิชาการด้านรัฐศาสตร์และนิติศาสตร์ น่าจะเป็นทางออกที่เป็นไปได้มากกว่าการแก้ไขหรือยกเลิก ที่ไม่มีวันเกิดขึ้นได้จริง เพราะผู้ที่ปกป้องและจงรักภักดีต่อสถาบันไม่มีทางยอมรับได้ เพราะอาจทำให้การจาบจ้วงสถาบันพระมหากษัตริย์ยิ่งมากขึ้นไปอีก